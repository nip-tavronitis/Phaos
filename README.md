# Phaos
Έργο για τον 7ο Πανελλήνιο Διαγωνισμό Ανοιχτών Τεχνολογιών 
 

Θεωρητική τεκμηρίωση
Πρόκειται για έναν αειφόρο κοινόχρηστο χώρο αναψυχής-ξεκούρασης και χρήσης για ιδιωτικές ανάγκες, εμπνευσμένο από την αλληγορία του Πλάτωνα που είναι γνωστή ως «Το σπήλαιο του Πλάτωνα» και  αναφέρεται στην αξία της παιδείας για τον άνθρωπο, στο απελευθερωτικό ταξίδι της διαφώτισης. Το σπήλαιο παραμένει, για πολλούς, μια μεταφορική αναπαράσταση της συλλογικής μας άγνοιας και του αγώνα μας να αγκαλιάσουμε τη διαφώτιση μέσω της παιδείας που αποτελεί τον δεύτερο ήλιο για τον άνθρωπο, σύμφωνα με τον Πλάτωνα. Το κτίριο λοιπόν θα αποτελεί  μια ευκαιρία να ξεσκεπάσει ο επισκέπτης σκιές της άγνοιάς του και να φωτίσει λίγο περισσότερο τα σκοτάδια του. Η διαδρομή του μέσα στο κτίριο θα είναι βαθιά στοχαστική και επιλεγμένη από τον ίδιο, όπως άλλωστε είναι και η πορεία της προσωπικής ανάπτυξης κάθε ατόμου. 
Η ισορροπία και η αρμονία που προκύπτει από την διαρκή καλλιέργεια του ανθρώπου θα απεικονιστεί σχηματικά στο κτίριο, το οποίο θα είναι διαμορφωμένο σύμφωνα με την εφαρμογή της ακολουθίας Φιμπονάτσι και της Χρυσής Τομής που εφηύρε ο γνωστός μαθηματικός Λεονάρντο της Πίζας (1175-1240) και συμβολίζει την «τελειότητα». Άλλωστε το ταξίδι του ανθρώπου προς την εσωτερική του διανοητική λαμπρότητα, αποτελεί την οδύσσειά του προς την αέναη  βελτίωσή του. O εξωτερικός χώρος του κτιρίου θα εστιάζει επίσης στην καλλιέργεια του ανθρώπου και ο σχεδιασμός του θα είναι βασισμένος στην θεωρία του Πλάτωνα σχετικά με την Ψυχή του Κόσμου, το Anima Mundi. Η πλατωνική έννοια της ψυχής, θέτει την ψυχή, δηλαδή την προσωπικότητα του ατόμου ως το κέντρο της γνώσης και της αυτοσυνειδησίας μέσω της μέριμνας για την παιδεία της. Η «Ψυχή του Κόσμου» σύμφωνα με διαφορετικά συστήματα νόησης είναι μια εσωτερική συσχέτιση μεταξύ όλων των έμβιων όντων του πλανήτη, συνδεδεμένη με τον κόσμο μας όπως η ψυχή συνδέεται με το κάθε ανθρώπινο σώμα. Αυτή η θεώρηση του Πλάτωνα αποτυπώνεται σχηματικά στο μουσείο της Βεργίνας στο ανάκτορο του Φίλιππου με το παρακάτω σχέδιο, το οποίο καταδεικνύει την αλληλοσυσχέτιση των μερών με το όλο.

Εκπαιδευτικό σενάριο: ο παππούς Πλάτωνας είναι ο φιλοξενούμενος του σχολείου και με αφορμή τις δικές του προκλήσεις (εμπειρίες, απορίες, αναζητήσεις) εξελίσσεται το πρόγραμμα της σχολικής ζωής των μαθητών. Ο παππούς Πλάτωνας αποτελεί την ομπρέλα, τον κεντρικό ήρωας των εργαστηρίων δεξιοτήτων όλου του ετήσιου προγραμματισμού. Επομένως η πλατωνικές ιδέες θα εισαχθούν ως φυσική συζήτηση με τους μαθητές.
Μεθοδολογική προσέγγιση: Θα εφαρμοστεί το μοντέλο των 5Ε. 
Α’ ΦΑΣΗ-ΕΞΟΙΚΕΙΩΣΗ: Εισαγωγή του θέματος από τον παππού Πλάτωνα-καταγραφή ιδεών
Β΄ ΦΑΣΗ-ΕΠΙΣΚΟΠΗΣΗ: Πειραματισμός, παρατήρηση, καταγραφή διερευνήσεων και λήψη αποφάσεων
Γ΄ ΦΑΣΗ-ΕΠΕΞΗΓΗΣΗ: Απεικόνιση ιδεών και αναπροσαρμογές σε συνεργασία
Δ΄ ΦΑΣΗ-ΕΜΠΛΟΥΤΙΣΜΟΣ: Υλοποίηδη ιδέας
Ε΄ ΦΑΣΗ-ΕΚΤΙΜΗΣΗ: Αυτοαξιολόγηση και αξιολόγηση


Σκοπός
Σκοπός του κτιρίου είναι να προσφέρει ευκαιρίες μάθησης, εμπειρίας και αλληλεπίδρασης με κίνητρα βιωσιμότητας και ανθρωπιστικής δράσης (ανταποδοτική ανακύκλωση, χαριστική βιβλιοθήκη, ανθρωπιστική προσφορά, δωρεά αίματος) εξυπηρετώντας παράλληλα έναν ευρύτερο οικολογικό σκοπό στο σύνολό του (αξιοποίηση βρόχινου νερού, συλλογή σπόρων σε τράπεζα). Στο κοινόχρηστο κτίριο θα υπάρχουν χώροι αλληλεπίδρασης αλλά και ιδιωτικής χρήσης. Κάθε χώρος όμως ανεξαιρέτως θα μπορεί να είναι μια ευκαιρία για προσωπική καλλιέργεια και αξιοποίηση χρόνου με τα ρομπότ να ενισχύουν την εμπειρία. 
Η διαμόρφωση του εξωτερικού χώρου του κτιρίου θα λειτουργεί συμπληρωματικά στην δια βίου μάθηση μέσα από ενασχολήσεις πολιτισμικού, αθλητικού και οικολογικού χαρακτήρα σε ένα συμπεριλητπικό πλαίσιο. Ειδικότερα, η θεωρία της Ψυχής του Κόσμου (anima mundi) θα συνθέτει περιμετρικά τον εξωτερικό χώρο όπου θα εδράζει το κτίριο του Φάος. Σύμφωνα με την βαθιά ριζωμένη στο μεταφυσικό πλαίσιο έννοια της Ψυχής του Κόσμου, η συμπαντική σχέση που διαπερνά και ζωντανεύει ολόκληρο τον κόσμο εμφυσώντας του ζωή, τάξη και αρμονία, είναι το Anima Mundi που τονίζει την ενότητα και την διασύνδεση κάθε ύπαρξης προσομοιάζοντας με την ολιστική προσέγγιση της μάθησης.
Συνεργασία σχολείων
Η συνεργασία του Αειφόρου Νηπιαγωγείου Ταυρωνίτη με το  8ο Αειφόρο Νηπιαγωγείο Ελευσίνας εστιάζει στην έννοια της προσαρμοστικότητας ως προς τις τοπικές περιβαλλοντικές συνθήκες και τις εκάστοτε ανάγκες του πληθυσμού σε μία αγροτική και σε μία αστική περιοχή αντίστοιχα. Τα δύο σχολεία θα συναποφασίσουν τα κοινά γνωρίσματα του κτιρίου (και τους τρόπους δημιουργίας) και θα παρουσιάσει το ένα στο άλλο τα διαφορετικά δημιουργώντας μια πρόταση ενός καινοτόμου δημόσιου χώρου που θα ανταποκρίνεται στην έννοια της προσαρμοστικότητας. Oι μαθητές των δύο σχολείων θα συναποφασίσουν τον βασικό σχεδιασμό με την online εφαρμογή draw.chat
 
Αειφόρο Νηπιαγωγείο Ταυρωνίτη
Η τοποθεσία
Δίπλα ακριβώς στο σχολείο υπάρχει ένας χώρος αξιοποιήσιμος, στην παραλία του χωριού και πολύ κοντά στον επίσημο οικισμό του Ταυρωνίτη. Με τη βοήθεια εξωτερικών συνεργατών, θα σχεδιάσουμε την κάτοψή του και θα ξεκινήσουμε την διαμόρφωση πρώτα σχεδιαστικά με την εφαρμογή ΑΙ Leonardo κι έπειτα σε μακέτα.
Η δομή του κτιρίου
	Οικολογικός σκοπός κατασκευής
Το κτίριο θα εξυπηρετεί έναν ευρύτερο οικολογικό σκοπό, όπως την συλλογή βρόχινου νερού για τις ανάγκες των αγροτών της περιοχής με το αντάλλαγμα της δωρεάς σπόρων στην τράπεζα. 
	Σύνδεση με το θεωρητικό πλαίσιο
Στην είσοδο του κτιρίου θα υπάρχει ηλιακό ρολόι ως συμβολική αναφορά στην ερμηνεία του φωτός που προέρχεται από τον ήλιο (σύμφωνα με τον Πλάτωνα, η παιδεία προσομοιάζει με τον Ήλιο). Η δημιουργία του κτιρίου αποσκοπεί στην πνευματική καλλιέργεια των επισκεπτών τόσο σε προσωπικό όσο και σε κοινωνικό επίπεδο.
	Χλωρίδα του κτιρίου
Εσωτερικά το κτίριο θα είναι διακοσμημένο με αερόφυτα καθώς αυτά συμβάλλουν στην βελτίωση της ποιότητας του αέρα
Εξωτερικά και περιμετρικά του κτιρίου θα υπάρχουν τα εξής ανθεκτικά στη θάλασσα φυτά και δέντρα: δεντρολίβανο, ελίχρυσος, λεβάντα, γεράνια, αλμυρίκια, χαρουπιές, ελιές. Φυτά που ευδοκιμούν στην Κρήτη.
	Εξωτερική διαμόρφωση
Ο εξωτερικός χώρος θα έχει τον παραπάνω σχηματισμό από την πλατωνική θεωρία της Ψυχής του Κόσμου και στο κέντρο θα υπάρχει το κτίριο. Γύρω από αυτό θα υπάρχει ο ελεύθερος περίπατος ανάμεσα σε ενδημικά είδη χλωρίδας. Στην είσοδο θα είναι τοποθετημένα ενεργειακά πλακάκια τα οποία θα παράγουν ενέργεια με τον βηματισμό των επισκεπτών, η οποία θα αξιοποιείται για τις ανάγκες του χώρου. Επίσης τα εξωτερικά φώτα θα λειτουργούν με ηλιακά πάνελ.  Στην είσοδο θα υπάρχει σταθμός με οδηγίες πρώτων βοηθειών και εξωτερικός απινιδωτής. Ένας σταθμός ανταποδοτικής ανακύκλωσης θα είναι προσβάσιμος 24/7. Ένας χώρος αναψυχής με δύο τομείς θα καταλαμβάνει μέρος του εξωτερικού χώρου, παιχνίδια προσβάσιμα από όλους  για παιδιά και όργανα γυμναστικής για ενήλικες και ΑμεΑ. Η μουσική θα έχει κεντρικό ρόλο με έναν περίπατο μουσικής για όλους που θα ενεργοποιείται με τον βηματισμό αλλά και τα χτυπήματα στον μουσικό τοίχο. Τέλος, θα υπάρχει ένα υπαίθριο θέατρο για τις ανάγκες της τοπικής κοινωνίας (εκδηλώσεις σχολείων και συλλόγων, επιδείξεις αθλητικών ομίλων, διενέργεια σεμιναρίων από ΜΚΟ ή Δήμο, δράσεις αναψυχής). Μέρος των εσόδων από ιδιωτικούς φορείς (θεατρική ομάδα, τραγουδιστές) θα διατίθεται για την συντήρηση του χώρου εσωτερικά και εξωτερικά. Περιμετρικά του χώρου θα υπάρχουν παγκάκια επικοινωνίας και καθολικής προσβασιμότητας. Τέλος, θα υπάρχει ένα καταφύγιο ζώων για τα αδέσποτα ζώα του χωριού και φυσικά ταΐστρες και ποτίστρες.
	Συνεργασία: Σε κάθε στάδιο δημιουργίας του εσωτερικού και    	εξωτερικού χώρου θα προσκληθούν ομάδες γονέων να βοηθήσουν.
	Η μασκότ του εγχειρήματος
Το ρομπότ Codey rocky θα περιφέρεται εξωτερικά του κτιρίου καλωσορίζοντας και προσφέροντας τις υπηρεσίες του στους επισκέπτες. Το ρομπότ θα ακολουθεί διαρκώς μια συγκεκριμένη διαδρομή στον εξωτερικό χώρο του κτιρίου, εκεί όπου συγκεντρώνεται ο κόσμος και θα ανταποκρίνεται σε διάφορα ερεθίσματα προσφέροντας βοήθεια ή εξυπηρέτηση. 
	Οι εσωτερικοί χώροι-η δυνατότητα χρήσης και η συμβολή των ρομπότ και των εφαρμογών ανοιχτού κώδικα.
Χώρος δημιουργίας-διασύνδεση με τη φύση. Το θερμοκήπιο: Οι επισκέπτες εισέρχονται στο Φάος από το φαρδύτερο τμήμα του κελυφωτού κτιρίου όπου βρίσκεται το θερμοκήπιο.  
Μια τράπεζα σπόρων μικρού μεγέθους είναι στρατηγικά τοποθετημένη στο εσωτερικό μέρος του θερμοκηπίου, όπου οι επισκέπτες και οι ντόπιοι μπορούν να δωρίσουν σπόρους αντί για ένα μικρό αντίτιμο εισόδου. Η συμβολή των ντόπιων αγροτών είναι ζωτικής σημασίας, καθώς δωρίζουν σπόρους από τοπικά είδη φυτών για να φυτευτούν από τους φοιτητές και τους επισκέπτες στο θερμοκήπιο, προκειμένου οι μειονεκτούσες κοινωνικές ομάδες να επωφεληθούν από τη συγκομιδή. Επιπλέον, η προσφορά τους προωθεί τη φύτευση πολυκαλλιέργειας με τοπικά είδη φυτών που είναι κατάλληλα για το μεσογειακό κλίμα της Κρήτης και ως εκ τούτου πιο ανθεκτικά και με λιγότερες ανάγκες σε χημικά λιπάσματα. Επιπλέον, διατηρούνται τα ενδημικά είδη φυτών και δεν κινδυνεύουν με εξαφάνιση. 
Δίπλα στην είσοδο του θερμοκηπίου υπάρχει μια αποθήκη όπου οι επισκέπτες μπορούν να δανειστούν τον εξοπλισμό και τα εργαλεία που χρειάζονται καθώς και μεγάλοι κάδοι κομποστοποίησης όπου τα τυχόν υπολείμματα τροφής από την τραπεζαρία κομποστοποιούνται σε φυσικό λίπασμα.
Κάθε επισκέπτης αναλαμβάνει μέρος της φροντίδας τους ανάλογα με το στάδιο στο οποίο τα βρίσκει (φύτευση, κλάδεμα, πότισμα, συλλογή). Τα οπωροκηπευτικά μεταφέρουν τα ρομπότ Beebot την πορεία των οποίων προγραμματίζει κάθε φορά ο χρήστης και συλλέγονται σε ειδικά δοχεία ώστε να προσφερθούν στο τοπικό κοινωνικό παντοπωλείο κι έπειτα σε όσους τα χρειάζονται χωρίς κριτήρια. Αν μείνει κάποιο προϊόν, κομποστοποιείται σε ειδικούς κάδους, μετατρέπεται σε φυσικό λίπασμα και είτε χρησιμοποιείται στο θερμοκήπιο είτε δίνεται σε τοπικούς αγρότες. Ένας συρόμενος τοίχος, χωρίζει το θερμοκήπιο από την κοινοτική τραπεζαρία και την κουζίνα. Η τραπεζαρία διαθέτει τραπέζια διαφορετικού μεγέθους ανάλογα με το αν ο χρήστης επιθυμεί να φάει μόνος ή μαζί με άλλους. Σε αυτόν τον χώρο οι μαθητές του όμορου Νηπιαγωγείου προετοιμάζουν και τρώνε τα γεύματά τους μαζί με τους εκπαιδευτικούς τους. Τα βράδια χρησιμοποιείται ως κοινοτική τραπεζαρία για άτομα από ευάλωτες πληθυσμιακές ομάδες. Τα τοπικά εστιατόρια προσφέρουν τα πλεονάζοντα τρόφιμα τους αντί να τα πετάνε. Τα Σαββατοκύριακα και ειδικά κατά τη διάρκεια των καλοκαιρινών διακοπών, όταν το σχολείο είναι κλειστό, ο χώρος της κοινοτικής τραπεζαρίας χρησιμοποιείται από τοπικά εστιατόρια ως σημείο συνάντησης, όπου οι πελάτες τους μπορούν να απολαύσουν τοπικά πιάτα από προϊόντα που έχουν συλλέξει οι ίδιοι από το θερμοκήπιο, με ένα μικρό αντίτιμο για την συντήρηση του χώρου.  
Χώρος ανάγνωσης/ακρόασης- Χαριστική Βιβλιοθήκη: Ο δεύτερος πιο φωτεινός εσωτερικός χώρος του κοχυλιού. Μια σειρά από 4 αψιδωτούς φεγγίτες κλιμακούμενου μεγέθους αγκαλιάζουν την οροφή μιμούμενες τις γραμμές του κελύφους του Ναυτίλου, διαχέοντας το φυσικό φως στον μεγάλο χώρο. Στη μέση της αίθουσας υπάρχει ένας μεγάλος μελωδός. Όταν οι καιρικές συνθήκες το επιτρέπουν, το σημείο της οροφής πάνω από τον μελωδό ανοίγει, επιτρέποντας στον αέρα να ρέει μέσα από τις σωληνώσεις της και να παράγει ήχο. Αυτός ο ηρεμιστικός ήχος καθώς και άλλοι ήχοι της φύσης που προέρχονται από το εξωτερικό περιβάλλον βοηθούν αποδεδειγμένα στη συγκέντρωση κατά τη μελέτη. 
Κατά μήκος των τοίχων έχουν τοποθετηθεί μεγάλα ράφια με βιβλία, ενώ μπροστά τους υπάρχουν διαφορετικοί τύποι καθισμάτων (πουφ, κουνιστές καρέκλες κ.λπ.) και φορητά τραπέζια.  
Οι επισκέπτες μπορούν να χρησιμοποιήσουν τη βιβλιοθήκη και, αν επιθυμούν, να δημιουργήσουν μια φανταστική ιστορία με την εφαρμογή TalkAI και την εικονογραφήσουν με την εφαρμογή AI MagicStudio δωρίζοντας το έργο τους στη βιβλιοθήκη, αντί ενός μικρού αντιτίμου. 
Χώρος χορού και μουσικής: Η πηγή φωτός για την περιοχή αυτή είναι τεχνητά φώτα LED στην οροφή. Οι τοίχοι είναι μονωμένοι με ηχομονωτικά οικολογικά υλικά. Υπάρχει ένα διαδραστικό δάπεδο για χορό και παιχνίδια αδρής κινητικότητας, στο οποίο οι μαθητές και οι επισκέπτες αποκτούν πρόσβαση μόνο αφού ενημερωθούν για την εθελοντική αιμοδοσία (μέσω βίντεο) και τη δωρεά οργάνων (μέσω αφίσας) αντί μικρού αντιτίμου. Στη συνέχεια μπορούν να δοκιμάσουν μια εναλλακτική μορφή άσκησης, όπως ο χορός με το ρομπότ Botley 2.0. Ο χρήστης επιλέγει να ακούσει ένα μουσικό κομμάτι και σχεδιάζει μια συνεχή γραμμή ανάλογα με τη μουσική που ακούει, απεικονίζοντας δομικά στοιχεία της μουσικής (ρυθμός, ύψος, ένταση). Στη συνέχεια καλείται να τοποθετήσει το ρομπότ στη γραμμή και να αντιγράψει τον τρόπο που κινείται καθώς παίζει πάλι η ίδια μουσική. Δίπλα στον χώρο χορού και μουσικής υπάρχει ένα ξεχωριστό δωμάτιο με ήχους. Ο χρήστης μπορεί να δημιουργήσει μια μελωδία με την εφαρμογή Beepbox AI την οποία θα ηχογραφεί στο sound recorder. Οποιοσδήποτε χρήστης μπορεί βάζοντας το χέρι του πάνω στο μηχάνημα για να νιώσει τις δονήσεις και να δημιουργήσει με βάση την μουσική τον δικό του χορό. Με αυτόν τον τρόπο, ο καθένας μπορεί να απολαύσει τη μουσική παρά την όποια αναπηρία μπορεί να έχει. 
Αίθουσα Πλανητάριου: Προχωρώντας βαθύτερα στο Φάος και στο σκοτάδι, βρίσκεται η αίθουσα του Πλανητάριου. Οι μαθητές και οι επισκέπτες μπορούν να απολαύσουν μια προβολή (χρήση diy προτζέκτορα και βιντεάκια)με διαφορετικό θέμα κάθε μήνα. Μια φορά το μήνα και όταν οι καιρικές συνθήκες το επιτρέπουν, η οροφή της αίθουσας ανοίγει, ώστε οι μαθητές και οι επισκέπτες να μπορούν να επισκεφθούν το Φάος τη νύχτα για να παρατηρήσουν τα αστέρια. 
Χώρος ξεκούρασης/ δωμάτιο ψευδαισθήσεων.-το σκοτάδι: Η πιο σκοτεινή αίθουσα στο εσωτερικό τμήμα του κοχυλιού, όπου η μόνη πηγή φωτός προέρχεται από τους φακούς που χρησιμοποιούν οι μαθητές και οι επισκέπτες για να εξερευνήσουν την αίθουσα αυτή. Το δάπεδο και οι τοίχοι είναι καλυμμένοι με ένα μαλακό ιριδίζον υλικό. Άθραυστοι καθρέφτες είναι στρατηγικά τοποθετημένοι σε όλη την αίθουσα και υπάρχουν επίσης μεγάλα πλαίσια με χρωματιστό γυαλί. Μερικά πουφ είναι διάσπαρτα τριγύρω.  Οι αντανακλάσεις των ακτίνων του φωτός με το υλικό στους τοίχους και το πάτωμα δημιουργούν έναν κόσμο σκιών και ψευδαισθήσεων επιτρέποντας στους μαθητές και τους επισκέπτες να παίξουν μαζί τους. Ταυτόχρονα, ακούγονται ήχοι της φύσης (ήχος κοχυλιού, αέρα, βροχής) ως μέσο χαλάρωσης και συγκέντρωσης του επισκέπτη. Ο χρήστης έχει ελεύθερη πρόσβαση και μπορεί να ξεκουραστεί στον κοινόχρηστο χώρο αλληλεπιδρώντας με άλλα άτομα ή να μετατρέψει τον δικό του χώρο σε ιδιωτικό (με ένα  παραβάν περιμετρικά) και μπορεί να ακούσει τον μύθο του Σπηλαίου του Πλάτωνα (βίντεο από τον Παππού Πλάτωνα με κωδικό qrcode) με σκοπό να κατανοήσει πώς η γωνία θέασης διαστρεβλώνει την πραγματικότητα. 
WC: Ο χρήστης έχει ελεύθερη πρόσβαση και καθώς κάνει χρήση παρακολουθεί σε βίντεο κλιπ οδηγίες πρώτων βοηθειών. Τα βίντεο κλιπ είναι δημιουργίες μαθητών με την εφαρμογή AI ilovesong και ενσωματώνουν και τις οδηγίες στη νοηματική γλώσσα. Το νερό που χρησιμοποιείται για τις ανάγκες του WC προέρχεται από την συλλογή και το φιλτράρισμα του βρόχινου νερού, το οποίο συλλέγεται σε δεξαμενές στο εξωτερικό του κτιρίου.
Οι κάτοικοι: οι κάτοικοι ΔΕΝ θα ακολουθούν καμία θεωρητική προσέγγιση, καμία χρυσή τομή με σκοπό να αναδειχθεί η μοναδικότητα και διαφορετικότητα του ατόμου. Κάθε μαθητής θα δημιουργήσει, όπως επιθυμεί τον εαυτό του με τη χρήση διάφορων υλικών. Επίσης θα δοθεί ως εργασία στο σπίτι να δημιουργήσουν όποιοι επιθυμούν τα ομοιώματα των γονέων τους στη διάσταση που θα δοθεί (το ύψος) ώστε όταν κληθούν οι γονείς  για την παρουσίαση του ολοκληρωμένου έργου να μπορούν να παίξουν στον κοινόχρηστο χώρο. 

8o Αειφόρο Νηπιαγωγείο Eλευσίνας
Η τοποθεσία Στην ανατολική πλευρά της πόλης της Ελευσίνας και συγκεκριμένα στην παραλία υπάρχει ένας χώρος , στον οποίο αφενός η έκταση είναι μεγάλη και αφετέρου βρίσκεται μπροστά στη θάλασσα όπου αφήνονται παρατημένα καράβια.
.
Η δομή του κτιρίου
	Οικολογικός σκοπός κατασκευής
Όλο το κτίριο θα είναι φτιαγμένο έτσι ώστε να μπαίνει από παντού το φως ώστε να χρησιμοποιείται ελάχιστη ενέργεια για τον φωτισμό αλλά και τη θέρμανση. Ένα αίθριο θα επιτρέπει την οπτική πρόσβαση στον ουρανό και ανοίγματα των τοίχων θα επιτρέπουν την κυκλοφορία του αέρα (βιοκλιματικός σχεδιασμός).


	Σύνδεση με το θεωρητικό πλαίσιο
Στην είσοδο του κτιρίου θα υπάρχει ηλιακό ρολόι ως συμβολική αναφορά στην ερμηνεία του φωτός που προέρχεται από τον ήλιο (σύμφωνα με τον Πλάτωνα, η παιδεία προσομοιάζει με τον Ήλιο). Η δημιουργία του κτιρίου αποσκοπεί στην πνευματική καλλιέργεια των επισκεπτών τόσο σε προσωπικό όσο και σε κοινωνικό επίπεδο. Επιπρόσθετα, η μύηση στα Ελευσίνια Μυστήρια θα υπάρχει σαν διάχυτη αίσθητη παντού στο κτίριο, μιας και ο επισκέπτης θα έχει τη δυνατότητα να διερευνήσει σημεία-κλειδιά της ιστορίας της αρχαίας ιερής πόλης της Ελευσίνας.
	Χλωρίδα του κτιρίου
Εσωτερικά το κτίριο θα είναι διακοσμημένο κυρίως με τα σύμβολα της Αρχαίας Ιερής Πόλης της Ελευσίνας που είναι ο ρόδακας δηλαδή τα τριαντάφυλλα, το στάχυ, το σύμβολο της θεάς Δήμητρας, στην οποία ήταν αφιερωμένα τα Ελευσίνια Μυστήρια αλλά και το ρόδι το σύμβολο του Κάτω Κόσμου, μιας και από εδώ γινότα, σύμφωνα με τον μύθο, η ανάβαση και η κατάβαση της Περσεφόνης στον Κάτω Κόσμο, δύο έννοιες στενά συνδεδεμένες με το φως και το σκοτάδι.
Εξωτερικά και περιμετρικά του κτιρίου θα υπάρχουν σε σχήμα κύκλου φυτά που συνδέθηκαν ιστορικά με τον Κυκεώνα, το ποτό που έπιναν οι Μύστες στο αποκορύφωμα των Ελευσινίων Μυστηρίων. Πιο συγκεκριμένα θα υπάρχουν,  βότανα, κριθάρι και μυρωδικά.
Εξωτερική διαμόρφωση Ο εξωτερικός χώρος θα έχει τον παραπάνω σχηματισμό από την πλατωνική θεωρία της Ψυχής του Κόσμου και στο κέντρο θα υπάρχει το κτίριο. Γύρω από αυτό θα υπάρχει ο ελεύθερος περίπατος ανάμεσα σε ενδημικά είδη χλωρίδας. Στην είσοδο θα είναι τοποθετημένα ενεργειακά πλακάκια τα οποία θα παράγουν ενέργεια με τον βηματισμό των επισκεπτών, η οποία θα αξιοποιείται για τις ανάγκες του χώρου. Επίσης τα εξωτερικά φώτα θα λειτουργούν με ηλιακά πάνελ.  Στην είσοδο θα υπάρχει σταθμός με οδηγίες πρώτων βοηθειών και εξωτερικός απινιδωτής. Ένας σταθμός ανταποδοτικής ανακύκλωσης θα είναι προσβάσιμος 24/7. Ένας χώρος αναψυχής με δύο τομείς θα καταλαμβάνει μέρος του εξωτερικού χώρου, παιχνίδια προσβάσιμα από όλους  για παιδιά και όργανα γυμναστικής για ενήλικες και ΑμεΑ. Η μουσική θα έχει κεντρικό ρόλο με έναν περίπατο μουσικής για όλους που θα ενεργοποιείται με τον βηματισμό αλλά και τα χτυπήματα στον μουσικό τοίχο. Τέλος, θα υπάρχει ένα υπαίθριο θέατρο για τις ανάγκες της τοπικής κοινωνίας (εκδηλώσεις σχολείων και συλλόγων, επιδείξεις αθλητικών ομίλων, διενέργεια σεμιναρίων από ΜΚΟ ή Δήμο, δράσεις αναψυχής). Μέρος των εσόδων από ιδιωτικούς φορείς (θεατρική ομάδα, τραγουδιστές) θα διατίθεται για την συντήρηση του χώρου εσωτερικά και εξωτερικά. Περιμετρικά του χώρου θα υπάρχουν παγκάκια επικοινωνίας και καθολικής προσβασιμότητας. Τέλος, θα υπάρχει ένα καταφύγιο ζώων για τα αδέσποτα ζώα του χωριού και φυσικά ταΐστρες και ποτίστρες.
	Συνεργασία: Σε κάθε στάδιο δημιουργίας του εσωτερικού και    εξωτερικού χώρου θα προσκληθούν ομάδες γονέων να βοηθήσουν. Υπάρχει η δυνατότητα συνεργασίας με την 2023 Ελευσίς Πολιτιστική Πρωτεύουσα Ευρώπης  και την HeritACT, η οποία προσφέρει καινοτόμες λύσεις αρχιτεκτονικού σχεδιασμού και επαναδραστηριοποιεί ιστορικά αστικά περιβάλλοντα για την προώθηση της βιώσιμης αστικής ανάπτυξης.
	Η μασκότ του εγχειρήματος
. Το ρομπότ edison θα περιφέρεται εξωτερικά του κτιρίου καλωσορίζοντας και προσφέροντας τις υπηρεσίες του στους επισκέπτες. Το ρομπότ θα ακολουθεί διαρκώς μια συγκεκριμένη διαδρομή στον εξωτερικό χώρο του κτιρίου, εκεί όπου συγκεντρώνεται ο κόσμος και θα ανταποκρίνεται σε διάφορα ερεθίσματα προσφέροντας βοήθεια ή εξυπηρέτηση. 
Χώρος δημιουργίας-διασύνδεση με τη φύση.  Κεντρικός άξονας και σήμα κατατεθέν, όπως προαναφέρθηκε, είναι το στάχυ. Οι εξωτερικοί χώροι μπορούν να καλλιεργηθούν από τους πολίτες της Ελευσίνας ώστε να παράγουν διαφόρων ειδών σιτηρά, όπως σιτάρι, κριθάρι, κεχρί κλπ. Συστήματα συλλογής βρόχινου νερού θα βοηθούν τους καλλιεργητές να ποτίζουν τις καλλιέργειες. Ένας μύλος , ο οποίος θα λειτουργεί είτε με αιολική ενέργεια είτε με υδραυλική ενέργεια, θα εξυπηρετεί στο άλεσμα των σιτηρών και την παραγωγή αλεύρων. Η μεταφορά των σιτηρών μπορεί να γίνει με τη χρήση του R1.
	Οι εσωτερικοί χώροι-η δυνατότητα χρήσης και η συμβολή των ρομπότ και των εφαρμογών ανοιχτού κώδικα.
Χώρος εκγύμνασης-χορός και μουσική: Ένας χώρος προσβάσιμος για όλους, ο οποίος είναι χωρισμένος σε τρεις επιμέρους χώρους σαν ταξίδι στην ιστορία.  Ένας διαδραστικός πίνακας με παιχνίδια μουσικής στα οποία οι επισκέπτες θα μπορούν να παίξουν με τους ήχους και τα χαρακτηριστικά τους (ένταση, διάρκεια, ύψος, χροιά) αλλά και θα μπορούν να συνθέσουν με ηλεκτρονικό τρόπο το δικό τους μουσικό κομμάτι. Μεγάλα ηχεία θα επιτρέπουν άτομα με προβλήματα ακοής να αισθάνονται το τέμπο. Ο δεύτερος χώρος θα επιτρέπει την επαφή με  μουσικά όργανα της αρχαίας Ελλάδα και θα ενθαρρύνει την ελεύθερη κίνηση του σώματος, την έκφραση ως φυσικές αντιδράσεις στη μουσική. Ο τρίτος χώρος θα σχετίζεται με παραδοσιακή μουσική από την προσφυγική ιστορία της Ελευσίνας: Μικρασιάτες, Πόντιους και Συμιακούς, 

Χώρος ανάγνωσης/ακρόασης-Χαριστική Βιβλιοθήκη: Η βιβλιοθήκη θα είναι ηχητική, με βιβλία γραμμένα με τη γραφή Braille και φυσικά βιβλία. Τα βιβλία θα έχουν ηχογραφηθεί από τους μαθητές και τους εκπαιδευτικούς με σκοπό τη χρήση τους από όλους και ειδικότερα τα παιδιά ή και ενήλικες  με αναπηρία όρασης. 

Αίθουσα ιστορικής αναδρομής στη Βιομηχανία: Η Ελευσίνα υπήρξε το τρίτο και νεώτερο ιστορικό βιομηχανικό κέντρο της Αττικής μετά τον Πειραιά και το Λαύριο. Ο επισκέπτης θα μπορεί να ταξιδέψει στην ιστορία και τα εργοστάσια μέσα από το φως και το σκοτάδι. Σταθμοί της: η τσιμεντοβιομηχανία ΤΙΤΑΝ , το σαπωνοποιείο Χαριλάου, η Οινοπνευματοποιία Κρόνος, το εργοστάσιο βερνικιών Ίρις. 

Χώρος ξεκούρασης/ δωμάτιο ψευδαισθήσεων.-το σκοτάδι: Ένας χώρος χαλάρωσης με τους ήχους του νερού και παιχνίδια του φωτός στο οποίο ο επισκέπτης θα μπορεί να χαλαρώσει με ήχους και εικόνες από το ποίημα του Νίκου Γκάτσου «Ο εφιάλτης της Περσεφόνης» σε μουσική του Μάνου Χατζιδάκι.

WC: Οι τουαλέτες Ο χρήστης έχει ελεύθερη πρόσβαση και καθώς κάνει χρήση παρακολουθεί σε βίντεο κλιπ οδηγίες πρώτων βοηθειών. Τα βίντεο κλιπ είναι δημιουργίες μαθητών με την εφαρμογή AI ilovesong και ενσωματώνουν και τις οδηγίες στη νοηματική γλώσσα.

Οι κάτοικοι: Στους γονείς των μαθητών μας θα δοθεί η δυνατότητα να εμπλουτίσουν με προσωπικά βιώματα, εμπειρίες από την πόλη τους τον χώρο μας. Τραγούδια, ποιήματα, πολιτιστικές εκδηλώσεις από προηγούμενα έτη θα εμπλουτίσουν τις εμπειρίες του επισκέπτη .
	Αξιολόγηση: Στο τέλος τα δύο σχολεία θα παρακολουθήσουν το τελικό βίντεο κάθε σχολείου και θα αξιολογήσουν το έργο των συνεργατών τους αλλά και το δικό τους.

Στόχοι
Θεματικό πεδίο-Παιδί και επικοινωνία
Γνώσεις
Να πειραματίζονται με τρόπους μετάδοσης της πληροφορίας

Στάσεις
Να αντιμετωπίζουν με κριτική σκέψη την πληροφορία

Δεξιότητες
Να αναζητούν εστιασμένα την πληροφορία


Θεματικό πεδίο-Παιδί, εαυτός και κοινωνία
Γνώσεις
Να αντιλαμβάνονται την σχέση των ατομικών επιλογών με τον αντίκτυπο στο φυσικό περιβάλλον
Να συμμετέχουν στα κοινά και να λαμβάνουν αποφάσεις

Στάσεις
Να επικοινωνούν αποτελεσματικά σε κατάλληλα πλαίσια
Να κατανοούν τον εαυτό τους αλληλεπιδραστικά με τους άλλους
Να αντιλαμβάνονται την διαφορετικότητα ως πλεονέκτημα για την εξέλιξη του κόσμου
Να αναπτύσσουν πανανθρώπινες αξίες, όπως σεβασμός, αλληλεγγύη, συνεργασία
Να εκτιμούν την ιστορική γνώση ως οικοδόμημα για την μελλοντική πορεία
Να καλλιεργούν την κριτική τους σκέψη 
Να καλλιεργούν την πολιτειότητά τους στο πλαίσιο της αειφόρου ανάπτυξης
Δεξιότητες: 
Να διερευνούν και να καταγράφουν παραγόντων που διαμορφώνουν την ατομική και κοινωνικοπολιτισμική εμπειρία
Να λαμβάνουν αποφάσεις και να καλλιεργούν υπεύθυνη συμπεριφορά


Θεματικό πεδίο-Παιδί και θετικές επιστήμες

Γνώσεις
Να αντιληφθούν τις έννοιες του χώρου και του χρόνου
Να διερευνήσουν το ηλιακό σύστημα
Να διερευνήσουν φυσικά φαινόμενα (προβολικές έννοιες)

Στάσεις
Να αντιληφθούν την συμβολή των επιστημών στην καθημερινότητα των ανθρώπων
Να αξιοποιήσουν την επιστημονική γνώση για την κατανόηση και βελτίωση του κόσμου
Να αναπτύξουν θετική στάση και υπεύθυνη δράση απέναντι στο περιβάλλον

Δεξιότητες
Να επιλέγουν και να χρησιμοποιούν κατάλληλο λεξιλόγιο
Να παρατηρούν φαινόμενα του φυσικού και τεχνητού κόσμου
Να συλλέγουν, να αναλύουν και να ερμηνεύουν δεδομένα με πολλαπλές μορφές
Να επιλέγουν βέλτιστες λύσεις και να διατυπώνουν ασφαλή συμπεράσματα
Να επιλύνουν κατασκευαστικά προβλήματα

Ειδικότερα οι μαθητές μέσα από την πολυεπίπεδη δημιουργία του Φάος θα αναπτύξουν δεξιότητες ζωής  (life skills- δημιουργικότητα, κριτική σκέψη, ικανότητα επίλυσης προβλημάτων και λήψης αποφάσεων, επικοινωνία, συνεργασία, και  ιδιότητα του πολίτη) τόσο κατά τον σχεδιασμό όσο και κατά την υλοποίση της πρότασης. Επίσης με τη χρήση των ρομπότ, και των λογισμικών τεχνητής νοημοσύνης θα καλλιεργηθεί η ψηφιακή τους μάθηση.
