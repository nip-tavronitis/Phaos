Θεωρητική τεκμηρίωση 
Πρόκειται για έναν αειφόρο κοινόχρηστο χώρο αναψυχής-ξεκούρασης και χρήσης για ιδιωτικές ανάγκες, εμπνευσμένο από την αλληγορία του Πλάτωνα που είναι γνωστή ως «Το σπήλαιο του Πλάτωνα» και αναφέρεται στην αξία της παιδείας για τον άνθρωπο, στο απελευθερωτικό ταξίδι της διαφώτισης. Το σπήλαιο παραμένει, για πολλούς, μια μεταφορική αναπαράσταση της συλλογικής μας άγνοιας και του αγώνα μας να αγκαλιάσουμε τη διαφώτιση μέσω της παιδείας που αποτελεί τον δεύτερο ήλιο για τον άνθρωπο, σύμφωνα με τον Πλάτωνα. Το κτίριο λοιπόν θα αποτελεί μια ευκαιρία να ξεσκεπάσει ο επισκέπτης σκιές της άγνοιάς του και να φωτίσει λίγο περισσότερο τα σκοτάδια του. Η διαδρομή του μέσα στο κτίριο θα είναι βαθιά στοχαστική και επιλεγμένη από τον ίδιο, όπως άλλωστε είναι και η πορεία της προσωπικής ανάπτυξης κάθε ατόμου. Ο μύθος του Σπηλαίου ήταν το κεντρικό θέμα σε προηγούμενο συνεργατικό εργαστήριο δεξιοτήτων (https://padlet.com/s_petriki/padlet-2nvdtep92h6yf2oa), οπότε οι μαθητές γνωρίζουν βαθιά την έννοια του μύθου και τον συμβολισμό της. 
Η ισορροπία και η αρμονία που προκύπτει από την διαρκή καλλιέργεια του ανθρώπου θα απεικονιστεί σχηματικά στο κτίριο, το οποίο θα είναι διαμορφωμένο σύμφωνα με την εφαρμογή της ακολουθίας Φιμπονάτσι και της Χρυσής Τομής που εφηύρε ο γνωστός μαθηματικός Λεονάρντο της Πίζας (1175-1240) και συμβολίζει την «τελειότητα». Άλλωστε το ταξίδι του ανθρώπου προς την εσωτερική του διανοητική λαμπρότητα, αποτελεί την οδύσσειά του προς την αέναη βελτίωσή του. O εξωτερικός χώρος του κτιρίου θα εστιάζει επίσης στην καλλιέργεια του ανθρώπου και ο σχεδιασμός του θα είναι βασισμένος στην θεωρία του Πλάτωνα σχετικά με την Ψυχή του Κόσμου, το Anima Mundi. Η πλατωνική έννοια της ψυχής, θέτει την ψυχή, δηλαδή την προσωπικότητα του ατόμου ως το κέντρο της γνώσης και της αυτοσυνειδησίας μέσω της μέριμνας για την παιδεία της. Η «Ψυχή του Κόσμου» σύμφωνα με διαφορετικά συστήματα νόησης είναι μια εσωτερική συσχέτιση μεταξύ όλων των έμβιων όντων του πλανήτη, συνδεδεμένη με τον κόσμο μας όπως η ψυχή συνδέεται με το κάθε ανθρώπινο σώμα. Αυτή η θεώρηση του Πλάτωνα αποτυπώνεται σχηματικά στο μουσείο της Βεργίνας στο ανάκτορο του Φίλιππου.
Εκπαιδευτικό σενάριο
O παππούς Πλάτωνας είναι ο φιλοξενούμενος του Αειφόρου Νηπιαγωγείου Ταυρωνίτη (persona doll) και με αφορμή τις δικές του προκλήσεις (εμπειρίες, απορίες, αναζητήσεις) εξελίσσεται το πρόγραμμα της σχολικής ζωής των μαθητών. Ο παππούς Πλάτωνας αποτελεί την ομπρέλα, τον κεντρικό ήρωας των εργαστηρίων δεξιοτήτων όλου του ετήσιου προγραμματισμού. Επομένως η πλατωνικές ιδέες θα εισαχθούν ως φυσική συζήτηση με τους μαθητές. Από την άλλη ο παππούς Αισχύλος είναι η persona doll του 8ου Αειφόρου Νηπιαγωγείου Ελευσίνας και επίσης ο ίδιος αποτελεί κεντρικό ήρωας στην σχολική ζωή.  Η αφετηρία του παρόντος σεναρίου είναι όταν ο παππούς Πλάτωνας λαμβάνει δώρο ένα κοχύλι από τον φίλο του τον παππού Αισχύλο που φιλοξενείται στο 8ο Αειφόρο Νηπιαγωγείο Ελευσίνας και το έρχεται η ιδέα να δημιουργήσει έναν δημόσιο χώρο… όμως χρειάζεται βοήθεια. Καλεί λοιπόν σε τηλεφωνική επικοινωνία τον φίλο του Αισχύλο και όλοι μαζί (μαθητές, παππούδες και εκπαιδευτικοί) συμφωνούν να δημιουργήσουν το Φάος, έναν χώρο που σταδιακά θα φωτίζει την ανθρώπινη ύπαρξη. Όμως οι παππούδες δεν αρκούνται σε ένα Φάος, γιατί κάθε τόπος έχει τις δικές του ανάγκες και ιδιαιτερότητες. Φτιάχνουν δύο χώρους σε διαφορετικές περιοχές ο κάθε ένας ώστε να αναδείξουν την σημασία της προσαρμοστικότητας στα ιδιαίτερα πολιτισμικά, βιοκλιματικά και ιστορικά στοιχεία κάθε τόπου. Ο παππούς Πλάτωνας αποφασίζει να στείλει κοχύλια ναυτίλους δώρο στον παππού Αισχύλο για να καταλάβει ο ίδιος και τα παιδιά την ακολουθία Fibonacci.

Μεθοδολογική προσέγγιση
Εφαρμόστηκε το μοντέλο των 5Ε. 
Α’ ΦΑΣΗ-ΕΞΟΙΚΕΙΩΣΗ: Εισαγωγή του θέματος από τον παππού Πλάτωνα-καταγραφή ιδεών. Οι παππούδες επικοινωνούν τηλεφωνικά ώστε να οριοθετήσουν το περιεχόμενο του έργου και τα βασικά του σημεία. Οι μαθητές των δύο σχολείων καταγράφουν τις πρώτες ιδέες.
 https://padlet.com/s_petriki/padlet-gkgqi7vkn4dp2088/wish/O7A9QmzLNEzGZ6x3
https://padlet.com/s_petriki/padlet-gkgqi7vkn4dp2088/wish/v3w8ZwRE0O8EQN52

Β΄ ΦΑΣΗ-ΕΠΙΣΚΟΠΗΣΗ: Πειραματισμός, παρατήρηση, καταγραφή διερευνήσεων και λήψη αποφάσεων. Γίνεται διερεύνηση του θεωρητικού υπόβαθρου (Ψυχή του Κόσμου και ακολουθία Fibonacci).
https://padlet.com/s_petriki/padlet-gkgqi7vkn4dp2088/wish/XGyBQbknp4koZL6K
https://padlet.com/s_petriki/padlet-gkgqi7vkn4dp2088/wish/zV61Q6YjGB5jaO98
https://padlet.com/s_petriki/padlet-gkgqi7vkn4dp2088/wish/j40PQDnor9KzWvXB

Γ΄ ΦΑΣΗ-ΕΠΕΞΗΓΗΣΗ: Απεικόνιση ιδεών και αναπροσαρμογές σε συνεργασία. Ορίζονται ομάδες εργασίας και απεικονίζεται σε συνεργασία των δύο σχολείων ο βασικός σχεδιασμός με τα κοινά στοιχεία. Επίσης ορίζεται και η χωροταξική τοποθεσία στον χάρτη σε κάθε περιοχή αντίστοιχα σε μία φυσικά εν δυνάμει δημιουργία του κτιρίου. 
https://padlet.com/s_petriki/padlet-gkgqi7vkn4dp2088/wish/dMA1W8M2Gk0Ga4OV
https://padlet.com/s_petriki/padlet-gkgqi7vkn4dp2088/wish/yEPVZkLpNg23Wb0Y
https://padlet.com/s_petriki/padlet-gkgqi7vkn4dp2088/wish/E851Q06e335bWVAb
https://padlet.com/s_petriki/padlet-gkgqi7vkn4dp2088/wish/PR3NWxg3Lv1gZb0O
https://padlet.com/s_petriki/padlet-gkgqi7vkn4dp2088/wish/O7A9QmzLNEzGZ6x3

Δ΄ ΦΑΣΗ-ΕΜΠΛΟΥΤΙΣΜΟΣ: Υλοποίηση ιδέας. Δημιουργία των επιμέρους στοιχείων του εσωτερικού και του εξωτερικού χώρου. Κάθε ομάδα δημιούργησε με υλικά επανάχρησης τους χώρους και τοποθέτησε όπου έκρινε ως αναγκαίο την συμβολή ανοιχτών λογισμικών τεχνητής νοημοσύνης αλλά και ρομπότ με τα οποία δημιουργήθηκαν συναισθηματικοί δεσμοί. Τα ρομπότ δηλαδή προσαρμόστηκαν είτε με επιπλέον στοιχεία, είτε με αρμοδιότητες ώστε να είναι φιλικά προς τον χρήστη με σκοπό την βοήθεια προς αυτόν ή την ψυχαγωγία του ενέχοντας συχνά και χιουμοριστική διάσταση. Όλες οι δημιουργίες αλλά και το σύνολο του έργου βρίσκεται αναρτημένο και συγκεντρωμένο στον ψηφιακό τοίχο παρακάτω.
https://padlet.com/s_petriki/padlet-gkgqi7vkn4dp2088

Ε΄ ΦΑΣΗ-ΕΚΤΙΜΗΣΗ: Αυτοαξιολόγηση και αξιολόγηση. Η αξιολόγηση έγινε με ερωτηματολόγιο στους γονείς (προηγήθηκε παρουσίαση του έργου)  και με poll στο Canva για τους μαθητές. Τα αποτελέσματα από κάθε οπτική δικαίωσαν την δουλειά των μαθητών. 
https://padlet.com/s_petriki/padlet-gkgqi7vkn4dp2088/wish/lDK1ZR17k0OXQJ9z
https://padlet.com/s_petriki/padlet-gkgqi7vkn4dp2088/wish/mDRxWBMd4g5VZjb1
https://padlet.com/s_petriki/padlet-gkgqi7vkn4dp2088/wish/R7dXad67Jlr1Z6bl


 
  
Σκοπός
 Σκοπός του κτιρίου είναι να προσφέρει ευκαιρίες μάθησης, εμπειρίας και αλληλεπίδρασης με κίνητρα βιωσιμότητας και ανθρωπιστικής δράσης (ανταποδοτική ανακύκλωση, χαριστική βιβλιοθήκη, ανθρωπιστική προσφορά, δωρεά αίματος) εξυπηρετώντας παράλληλα έναν ευρύτερο οικολογικό σκοπό στο σύνολό του (αξιοποίηση βρόχινου νερού, συλλογή σπόρων σε τράπεζα). Στο κοινόχρηστο κτίριο υπάρχουν χώροι αλληλεπίδρασης αλλά και ιδιωτικής χρήσης. Κάθε χώρος όμως ανεξαιρέτως θα μπορεί να είναι μια ευκαιρία για προσωπική καλλιέργεια και αξιοποίηση χρόνου με τα ρομπότ να ενισχύουν την εμπειρία. Η διαμόρφωση του εξωτερικού χώρου του κτιρίου λειτουργεί συμπληρωματικά στην δια βίου μάθηση μέσα από ενασχολήσεις πολιτισμικού, αθλητικού και οικολογικού χαρακτήρα σε ένα συμπεριλητπικό πλαίσιο. Ειδικότερα, η θεωρία της Ψυχής του Κόσμου (anima mundi) συνθέτει περιμετρικά τον εξωτερικό χώρο όπου θα εδράζει το κτίριο του Φάος. Σύμφωνα με την βαθιά ριζωμένη στο μεταφυσικό πλαίσιο έννοια της Ψυχής του Κόσμου, η συμπαντική σχέση που διαπερνά και ζωντανεύει ολόκληρο τον κόσμο εμφυσώντας του ζωή, τάξη και αρμονία, είναι το Anima Mundi που τονίζει την ενότητα και την διασύνδεση κάθε ύπαρξης προσομοιάζοντας με την ολιστική προσέγγιση της μάθησης. 
Συνεργασία σχολείων
Η συνεργασία του Αειφόρου Νηπιαγωγείου Ταυρωνίτη με το 8ο Αειφόρο Νηπιαγωγείο Ελευσίνας εστιάζει στην έννοια της προσαρμοστικότητας ως προς τις τοπικές περιβαλλοντικές συνθήκες και τις εκάστοτε ανάγκες του πληθυσμού σε μία αγροτική και σε μία αστική περιοχή αντίστοιχα. Τα δύο σχολεία συναποφάσισαν τα κοινά γνωρίσματα του κτιρίου (και τους τρόπους δημιουργίας) και παρουσίασαν το ένα στο άλλο τα διαφορετικά δημιουργώντας μια πρόταση ενός καινοτόμου δημόσιου χώρου που θα ανταποκρίνεται στην έννοια της προσαρμοστικότητας. Oι μαθητές των δύο σχολείων δημιούργησαν από κοινού τον βασικό σχεδιασμό με την online εφαρμογή draw.chat

Αειφόρο Νηπιαγωγείο Ταυρωνίτη
Η τοποθεσία
 Δίπλα ακριβώς στο σχολείο υπάρχει ένας χώρος αξιοποιήσιμος, στην παραλία του χωριού και πολύ κοντά στον επίσημο οικισμό του Ταυρωνίτη. Οι μαθητές εντόπισαν αυτόν τον χώρο στον χάρτη και τον όρισαν ως εν δυνάμει τοποθεσία του Φάος. 
 Η δομή του κτιρίου  Οικολογικός σκοπός κατασκευής 
Το κτίριο εξυπηρετεί έναν ευρύτερο οικολογικό σκοπό, όπως την συλλογή βρόχινου νερού για τις ανάγκες των αγροτών της περιοχής με το αντάλλαγμα της δωρεάς σπόρων στην τράπεζα σπόρων που βρίσκεται στο θερμοκήπιο.
 Σύνδεση με το θεωρητικό πλαίσιο 
Στην είσοδο του κτιρίου υπάρχει ηλιακό ρολόι ως συμβολική αναφορά στην ερμηνεία του φωτός που προέρχεται από τον ήλιο (σύμφωνα με τον Πλάτωνα, η παιδεία προσομοιάζει με τον Ήλιο). Η δημιουργία του κτιρίου αποσκοπεί στην πνευματική καλλιέργεια των επισκεπτών τόσο σε προσωπικό όσο και σε κοινωνικό επίπεδο. 
 Χλωρίδα του κτιρίου 
Εσωτερικά το κτίριο είναι διακοσμημένο με αερόφυτα καθώς αυτά συμβάλλουν στην βελτίωση της ποιότητας του αέρα. Εξωτερικά και περιμετρικά του κτιρίου υπάρχουν τα εξής ανθεκτικά στη θάλασσα φυτά και δέντρα: ελιές, χαρουπιές, αλμυρίκια και μανουσάκια,  φυτά και δέντρα που ευδοκιμούν στην Κρήτη. 
Εξωτερική διαμόρφωση 
Ο εξωτερικός χώρος έχει τον σχηματισμό από την πλατωνική θεωρία της Ψυχής του Κόσμου και στο κέντρο υπάρχει το κτίριο σε σχήμα ναυτίλου. Γύρω από αυτό υπάρχει ο ελεύθερος περίπατος ανάμεσα σε ενδημικά είδη χλωρίδας. Στην είσοδο είναι τοποθετημένα ενεργειακά πλακάκια τα οποία παράγουν ενέργεια με τον βηματισμό των επισκεπτών αυτή αξιοποιείται για τις ανάγκες του χώρου. Επίσης τα εξωτερικά φώτα λειτουργούν με ηλιακά πάνελ. Στην είσοδο υπάρχει σταθμός με οδηγίες πρώτων βοηθειών και εξωτερικός απινιδωτής. Ένας σταθμός ανταποδοτικής ανακύκλωσης είναι προσβάσιμος 24/7. Ένας χώρος αναψυχής με δύο τομείς καταλαμβάνει μέρος του εξωτερικού χώρου, παιχνίδια προσβάσιμα από όλους για παιδιά και όργανα γυμναστικής για ενήλικες και ΑμεΑ. Η μουσική έχει κεντρικό ρόλο με έναν περίπατο μουσικής για όλους με μουσικό τοίχο και μουσικά όργανα. Τέλος, υπάρχει ένα υπαίθριο θέατρο για τις ανάγκες της τοπικής κοινωνίας (εκδηλώσεις σχολείων και συλλόγων, επιδείξεις αθλητικών ομίλων, διενέργεια σεμιναρίων από ΜΚΟ ή Δήμο, δράσεις αναψυχής). Μέρος των εσόδων από ιδιωτικούς φορείς (θεατρική ομάδα, τραγουδιστές) διατίθεται για την συντήρηση του χώρου εσωτερικά και εξωτερικά. Περιμετρικά του χώρου υπάρχουν παγκάκια επικοινωνίας και καθολικής προσβασιμότητας. Μια υπαίθρια βιβλιοθήκη είναι ελεύθερα προσβάσιμη ώστε να ψυχαγωγήσει τους επισκέπτες που μπορούν να ξεκουραστούν στα παγκάκια ή στις αιώρες που βρίσκονται στα τοποθετημένες στα δέντρα. Τέλος, υπάρχει ένα καταφύγιο ζώων για τα αδέσποτα ζώα του χωριού και φυσικά ταΐστρες και ποτίστρες. 
 Συνεργασίες
Τα δύο σχολεία συνδημιουργούν ένα κοινόχρηστο σχέδιο στην εφαρμογή draw.chat για τον βασικό σχεδιασμό του Φάος, επικοινωνούν τηλεφωνικά μέσω των παππούδων, παρακολουθούν το τελικό αποτέλεσμα σε βίντεο και αυτοαξιολογούν το έργο τους.
 Οι μαθητές έχουν χωριστεί σε 4 ομάδες (τα λουλούδια, τα κτίρια, τα ρομπότ και τις καρδιές) και κάθε μία αναλαμβάνει ό,τι της αναλογεί από τις καταγεγραμμένες αρμοδιότητες.  
Οι γονείς κλήθηκαν να δημιουργήσουν στο σπίτι ανθρωπάκια με άχρηστα υλικά με περιορισμό διαστάσεων ώστε οι μαθητές να μπορούν να παίζουν στο Φάος.  Τα ανθρωπάκαι ΔΕΝ ακολουθούν καμία θεωρητική προσέγγιση, καμία χρυσή τομή με σκοπό να αναδειχθεί η μοναδικότητα και διαφορετικότητα του ατόμου.  Επίσης οι γονείς κλήθηκαν να ηχογραφήσουν παραμύθια για να τοποθετηθούν ως ιστορίες ακρόασης στην εσωτερική βιβλιοθήκη και τέλος να αλληλεπιδράσουν στην παρουσίαση του έργου παίζοντας με τους μαθητές. 
Η μασκότ του εγχειρήματος- οικοδεσπότης
 Το ρομπότ Botley περιφέρεται εξωτερικά του κτιρίου καλωσορίζοντας και προσφέροντας τις υπηρεσίες του στους επισκέπτες. Το ρομπότ θα ακολουθεί διαρκώς μια συγκεκριμένη διαδρομή στον εξωτερικό χώρο του κτιρίου, εκεί όπου συγκεντρώνεται ο κόσμος και ανταποκρίνεται στην παύση της διαδρομής του ώστε να προσφέρει βοήθεια με την σμίκρυνση των δύο χαρτών (εξωτερικού και εσωτερικού χώρου). Πάνω στο ρομπότ βρίσκεται ο κρητικός Σηφάκης που καλωσορίζει τους επισκέπτες με τη λύρα του.
 Οι εσωτερικοί χώροι-η δυνατότητα χρήσης και η συμβολή των ρομπότ και των εφαρμογών ανοιχτού κώδικα.
 Χώρος δημιουργίας-διασύνδεση με τη φύση. Το θερμοκήπιο: Οι επισκέπτες εισέρχονται στο Φάος από το φαρδύτερο τμήμα του κελυφωτού κτιρίου όπου βρίσκεται το θερμοκήπιο.
Μια τράπεζα σπόρων μεγάλου μεγέθους είναι στρατηγικά τοποθετημένη στο εσωτερικό μέρος του θερμοκηπίου, όπου οι επισκέπτες και οι ντόπιοι μπορούν να δωρίσουν σπόρους αντί για ένα μικρό αντίτιμο εισόδου. Η συμβολή των ντόπιων αγροτών είναι ζωτικής σημασίας, καθώς δωρίζουν σπόρους από τοπικά είδη φυτών για να φυτευτούν από τους φοιτητές και τους επισκέπτες στο θερμοκήπιο, προκειμένου οι μειονεκτούσες κοινωνικές ομάδες να επωφεληθούν από τη συγκομιδή. Επιπλέον, η προσφορά τους προωθεί τη φύτευση πολυκαλλιέργειας με τοπικά είδη φυτών που είναι κατάλληλα για το μεσογειακό κλίμα της Κρήτης και ως εκ τούτου πιο ανθεκτικά και με λιγότερες ανάγκες σε χημικά λιπάσματα. Επιπλέον, διατηρούνται τα ενδημικά είδη φυτών και δεν κινδυνεύουν με εξαφάνιση. Τα υπολείμματα των οπωροκηπευτικών μεταφέρει το ρομπότ Beebot την πορεία του οποίου προγραμματίζει κάθε φορά ο χρήστης και συλλέγονται στον σταθμό ανακύκλωσης και ειδικότερα στον κομποστοποιητή . Αυτό μετατρέπεται σε φυσικό λίπασμα και είτε χρησιμοποιείται στο θερμοκήπιο είτε δίνεται σε τοπικούς αγρότες. Δίπλα στο θερμοκήπιο βρίσκεται η κοινοτική τραπεζαρία. Σε αυτόν τον χώρο οι μαθητές του όμορου Νηπιαγωγείου προετοιμάζουν και τρώνε τα γεύματά τους μαζί με τους εκπαιδευτικούς τους. Τα βράδια χρησιμοποιείται ως κοινοτική τραπεζαρία για άτομα από ευάλωτες πληθυσμιακές ομάδες. Τα τοπικά εστιατόρια προσφέρουν τα πλεονάζοντα τρόφιμα τους αντί να τα πετάνε. Τα Σαββατοκύριακα και ειδικά κατά τη διάρκεια των καλοκαιρινών διακοπών, όταν το σχολείο είναι κλειστό, ο χώρος της κοινοτικής τραπεζαρίας χρησιμοποιείται από τοπικά εστιατόρια ως σημείο συνάντησης, όπου οι πελάτες τους μπορούν να απολαύσουν τοπικά πιάτα από προϊόντα που έχουν συλλέξει οι ίδιοι από το θερμοκήπιο, με ένα μικρό αντίτιμο για την συντήρηση του χώρου.

Χώρος ανάγνωσης/ακρόασης- Χαριστική Βιβλιοθήκη: Ο δεύτερος πιο φωτεινός εσωτερικός χώρος του κοχυλιού. Στο κέντρο ψηλά υπάρχουν μελωδοί δημιουργημένοι από κοχύλια και όταν φυσάει δημιουργούν μια αγχολυτική μελωδία που βοηθά στην συγκέντρωση της ανάγνωσης βιβλίων. Κατά μήκος των τοίχων έχουν τοποθετηθεί μεγάλα ράφια με βιβλία που έχουν δημιουργήσει οι μαθητές, ενώ υπάρχουν και κενά βιβλία για να δημιουργήσει ο χρήστης την δική του ιστορία και να την χαρίσει. Χώρος με χαλί και πουφ είναι διαθέσιμος για χαλαρωτικές αναγνώσεις. Ένα αερόφυτο βρίσκεται στο κέντρο για να καθαρίζει την ατμόσφαιρα. Στον τοίχο υπάρχουν qrcodes με ιστορίες ηχογραφημένες από τους γονείς των μαθητών μας, για να μπορεί να ακούσει κανείς ένα βιβλίο ευχάριστα.
https://drive.google.com/file/d/1UGBU30Mo6f71wbmFxAZTn7ENQhY_CO-G/view?usp=sharing
https://drive.google.com/file/d/1spOV7m5GJumNYwBFnAdsoaO3taceNB_J/view?usp=sharing
https://drive.google.com/file/d/1Kl5Odx_9CTzjNFfG_RgXXmJomkLqzBCB/view?usp=sharing

Χώρος WC: Ο χρήστης έχει ελεύθερη πρόσβαση και καθώς κάνει χρήση παρακολουθεί σε βίντεο οδηγίες πρώτων βοηθειών. Τα βίντεο είναι δημιουργίες μαθητών και ενσωματώνουν και τις οδηγίες στη νοηματική γλώσσα (από προηγούμενο εργαστήριο δεξιοτήτων). Υπάρχει φυσικά ράμπα για τουλέτα ΑμεΑ και ένα χειροκίνητο ρομπότ (με χειριστήριο), ο Μπουλντοζάκης, το οποίο προσφέρει αντισηπτικό και σφουγγαρίζει τις τουαλέτες όπως ο χρήστης ορίζει.
https://www.youtube.com/playlist?list=PLvFsmLAxy3rTE_EWwFKzqVPmhmIoRISEK

Χώρος μουσείου: Το μουσείο διαθέτει δύο αίθουσες με δύο διαφορετικές θεματικές, την ακολουθία Fibonacci και τη Μάχη της Κρήτης. Το μουσείο δημιουργήθηκε εν όψει της Παγκόσμιας Ημέρας μουσείων. Σε κάθε αίθουσα υπάρχουν εκθέματα (αγάλματα με πλαστελίνη, ζωγραφιές, φωτογραφίες με μοτίβα που δημιούργησαν οι μαθητές) και qrcode με αντίστοιχα βίντεο για την ακολουθία Fibonacci δημιουργημένο από τους μαθητές και βίντεο για τη μάχη της Κρήτης με lego δημιουργημένο από αποφοιτήσαντες μαθητές του σχολείου μας. 
https://youtu.be/VFmKP_SPMr4?si=rthwwo6T5gyAjFML
https://youtu.be/W-h9T0TaapM

Χώρος χορού και μουσικής: Ένας χώρος που βρίσκεται στο εσωτερικό μέρος του κτιρίου και διαθέτει λιγότερο φως. Στην οροφή μπάλες δημιουργημένες από κομμάτια cd αντικατοπτρίζουν παιχνιδιάρικα τις αχτίνες φωτός. .Υπάρχει ένα διαδραστικό δάπεδο για χορό και παιχνίδια αδρής κινητικότητας, κατά το οποίο οι χρήστες ανακαλύπτουν ζωγραφισμένες νότες. Ένα μεγάλο μεταλλόφωνο είναι τοποθετημένο στη μέση για χειροκίνητη μελωδία, καθρέφτες για θεατρική έκφραση και ο Codey Rocky προγραμματισμένος για να χορεύει με τους χρήστες. Στους τοίχους υπάρχει ένα qrcode που οδηγεί στην εφαρμογή Beepbox AI και ο χρήστης μπορεί να δημιουργήσει τη δική του μελωδία. Τέλος, καθώς η ο χορός προϋποθέτει υγεία, ένα qrcode με τη σημασία της εθελοντικής αιμοδοσίας είναι αναρτημένος σε φωτογραφία από σχετική δράση του σχολείου. 
Αίθουσα Πλανητάριου: Προχωρώντας βαθύτερα στο Φάος και στο σκοτάδι, βρίσκεται η αίθουσα του Πλανητάριου. Οι μαθητές και οι επισκέπτες μπορούν να απολαύσουν μια προβολή  (αυστοσχέδιο προτζέκτορα και βιντεάκια)με διαφορετικό θέμα κάθε μήνα. Δίπλα ακριβώς στο πλανητάριο μπορεί ο χρήστης να ανακαλύψει αστερισμούς με αυτοσχέδιες κατασκευές των μαθητών και χρήση φακού αλλά και να δημιουργήσει το δικό του διάστημα ζωγραφίζοντάς το σε φωτεινό πίνακα.  
Χώρος ξεκούρασης/ δωμάτιο ψευδαισθήσεων.-το σκοτάδι: Η πιο σκοτεινή αίθουσα στο εσωτερικό τμήμα του κοχυλιού, όπου η μόνη πηγή φωτός προέρχεται από τους φακούς που χρησιμοποιούν οι μαθητές και οι επισκέπτες για να εξερευνήσουν την αίθουσα αυτή. Το δάπεδο και οι τοίχοι περιέχουν κρυφά μηνύματα που ανακαλύπτονται μόνο με τον φακό. Άθραυστοι καθρέφτες είναι στρατηγικά τοποθετημένοι σε όλη την αίθουσα και υπάρχουν επίσης μεγάλα πλαίσια με χρωματιστό γυαλί. Μερικά πουφ είναι διάσπαρτα τριγύρω ώστε να μπορούν οι χρήστες να ξεκουραστούν. Ο χρήστης έχει ελεύθερη πρόσβαση και μπορεί να ξεκουραστεί στον κοινόχρηστο χώρο αλληλεπιδρώντας με άλλα άτομα ή να μετατρέψει τον δικό του χώρο σε ιδιωτικό (με ένα παραβάν περιμετρικά) και μπορεί να ακούσει τον μύθο του Σπηλαίου του Πλάτωνα (βίντεο από τον Παππού Πλάτωνα με κωδικό qrcode) με σκοπό να κατανοήσει πώς η γωνία θέασης διαστρεβλώνει την πραγματικότητα. 
https://youtu.be/e_IqRzL6Jvk



8o Αειφόρο Νηπιαγωγείο Eλευσίνας
Η τοποθεσία 
Στην ανατολική πλευρά της πόλης της Ελευσίνας και συγκεκριμένα στην παραλία υπάρχει ένας χώρος , στον οποίο αφενός η έκταση είναι μεγάλη και αφετέρου βρίσκεται μπροστά στη θάλασσα όπου αφήνονται παρατημένα καράβια. Αυτός ο χώρος επιλέχθηκε για την εν δυνάμει δημιουργία του Φάος.
Η δομή του κτιρίου  Οικολογικός σκοπός κατασκευής 
Όλο το κτίριο είναι φτιαγμένο έτσι ώστε να μπαίνει από παντού το φως ώστε να χρησιμοποιείται ελάχιστη ενέργεια για τον φωτισμό αλλά και τη θέρμανση. Ένα αίθριο επιτρέπει την οπτική πρόσβαση στον ουρανό και ανοίγματα των τοίχων επιτρέπουν την κυκλοφορία του αέρα (βιοκλιματικός σχεδιασμός).
Σύνδεση με το θεωρητικό πλαίσιο 
Στην είσοδο του κτιρίου υπάρχει ηλιακό ρολόι ως συμβολική αναφορά στην ερμηνεία του φωτός που προέρχεται από τον ήλιο (σύμφωνα με τον Πλάτωνα, η παιδεία προσομοιάζει με τον Ήλιο). Η δημιουργία του κτιρίου αποσκοπεί στην πνευματική καλλιέργεια των επισκεπτών τόσο σε προσωπικό όσο και σε κοινωνικό επίπεδο. Επιπρόσθετα, η μύηση στα Ελευσίνια Μυστήρια υπάρχει σαν διάχυτη αίσθητη παντού στο κτίριο, μιας και ο επισκέπτης έχει τη δυνατότητα να διερευνήσει σημεία-κλειδιά της ιστορίας της αρχαίας ιερής πόλης της Ελευσίνας.
 Χλωρίδα του κτιρίου 
Εσωτερικά το κτίριο είναι διακοσμημένο κυρίως με τα σύμβολα της Αρχαίας Ιερής Πόλης της Ελευσίνας που είναι ο ρόδακας δηλαδή τα τριαντάφυλλα, το στάχυ, το σύμβολο της θεάς Δήμητρας, στην οποία ήταν αφιερωμένα τα Ελευσίνια Μυστήρια αλλά και το ρόδι το σύμβολο του Κάτω Κόσμου, μιας και από εδώ γινόταν, σύμφωνα με τον μύθο, η ανάβαση και η κατάβαση της Περσεφόνης στον Κάτω Κόσμο, δύο έννοιες στενά συνδεδεμένες με το φως και το σκοτάδι. Εξωτερικά και περιμετρικά του κτιρίου υπάρχουν σε σχήμα κύκλου φυτά που συνδέθηκαν ιστορικά με τον Κυκεώνα, το ποτό που έπιναν οι Μύστες στο αποκορύφωμα των Ελευσινίων Μυστηρίων. Πιο συγκεκριμένα υπάρχουν, βότανα, κριθάρι και μυρωδικά. 
Εξωτερική διαμόρφωση 
Ο εξωτερικός χώρος έχει τον σχηματισμό από την πλατωνική θεωρία της Ψυχής του Κόσμου και στο κέντρο υπάρχει το κτίριο. Γύρω από αυτό υπάρχει ο ελεύθερος περίπατος ανάμεσα σε ενδημικά είδη χλωρίδας. Στην είσοδο είναι τοποθετημένα ενεργειακά πλακάκια τα οποία παράγουν ενέργεια με τον βηματισμό των επισκεπτών, η οποία θα αξιοποιείται για τις ανάγκες του χώρου. Επίσης τα εξωτερικά φώτα λειτουργούν με ηλιακά πάνελ. Στην είσοδο υπάρχει σταθμός με οδηγίες πρώτων βοηθειών και εξωτερικός απινιδωτής. Ένας σταθμός ανταποδοτικής ανακύκλωσης είναι προσβάσιμος 24/7. Ένας χώρος αναψυχής με δύο τομείς καταλαμβάνει μέρος του εξωτερικού χώρου, παιχνίδια προσβάσιμα από όλους για παιδιά και όργανα γυμναστικής για ενήλικες και ΑμεΑ. Η μουσική έχει κεντρικό ρόλο με έναν περίπατο μουσικής για όλους που ενεργοποιείται με τον βηματισμό αλλά και τα χτυπήματα στον μουσικό τοίχο. Τέλος, υπάρχει ένα υπαίθριο θέατρο για τις ανάγκες της τοπικής κοινωνίας (εκδηλώσεις σχολείων και συλλόγων, επιδείξεις αθλητικών ομίλων, διενέργεια σεμιναρίων από ΜΚΟ ή Δήμο, δράσεις αναψυχής). Μέρος των εσόδων από ιδιωτικούς φορείς (θεατρική ομάδα, τραγουδιστές) θα διατίθεται για την συντήρηση του χώρου εσωτερικά και εξωτερικά. Περιμετρικά του χώρου υπάρχουν παγκάκια επικοινωνίας και καθολικής προσβασιμότητας. Μια υπαίθρια βιβλιοθήκη είναι ελεύθερα προσβάσιμη ώστε να ψυχαγωγήσει τους επισκέπτες που μπορούν να ξεκουραστούν στα παγκάκια ή στις αιώρες που βρίσκονται στα τοποθετημένες στα δέντρα. Τέλος, υπάρχει ένα καταφύγιο ζώων για τα αδέσποτα ζώα του χωριού και φυσικά ταΐστρες και ποτίστρες. 
Συνεργασία
Τα δύο σχολεία συνδημιουργούν ένα κοινόχρηστο σχέδιο στην εφαρμογή draw.chat για τον βασικό σχεδιασμό του Φάος, επικοινωνούν τηλεφωνικά μέσω των παππούδων, παρακολουθούν το τελικό αποτέλεσμα σε βίντεο και αυτοαξιολογούν το έργο τους.
 Οι μαθητές έχουν χωριστεί σε 4 ομάδες (τα λουλούδια, τα κτίρια, τα ρομπότ και τις καρδιές) και κάθε μία αναλαμβάνει ό,τι της αναλογεί από τις καταγεγραμμένες αρμοδιότητες.  
Οι γονείς κλήθηκαν να δημιουργήσουν στο σπίτι ανθρωπάκια με άχρηστα υλικά με περιορισμό διαστάσεων ώστε οι μαθητές να μπορούν να παίζουν στο Φάος.  Τα ανθρωπάκαι ΔΕΝ ακολουθούν καμία θεωρητική προσέγγιση, καμία χρυσή τομή με σκοπό να αναδειχθεί η μοναδικότητα και διαφορετικότητα του ατόμου.  Επίσης οι γονείς κλήθηκαν να αλληλεπιδράσουν στην παρουσίαση του έργου παίζοντας με τους μαθητές. 

Η μασκότ του εγχειρήματος 
Το ρομπότ R1 περιφέρεται εξωτερικά του κτιρίου καλωσορίζοντας και προσφέροντας τις υπηρεσίες του στους επισκέπτες. Το ρομπότ ακολουθεί διαρκώς μια συγκεκριμένη διαδρομή στον εξωτερικό χώρο του κτιρίου, εκεί όπου συγκεντρώνεται ο κόσμος και ανταποκρίνεται σε διάφορα ερεθίσματα προσφέροντας βοήθεια ή εξυπηρέτηση. 
Χώρος δημιουργίας-διασύνδεση με τη φύση. Κεντρικός άξονας και σήμα κατατεθέν, όπως προαναφέρθηκε, είναι το στάχυ. Οι εξωτερικοί χώροι μπορούν να καλλιεργηθούν από τους πολίτες της Ελευσίνας ώστε να παράγουν διαφόρων ειδών σιτηρά, όπως σιτάρι, κριθάρι, κεχρί κλπ. Συστήματα συλλογής βρόχινου νερού βοηθούν τους καλλιεργητές να ποτίζουν τις καλλιέργειες. Ένας μύλος , ο οποίος λειτουργεί είτε με αιολική ενέργεια είτε με υδραυλική ενέργεια, εξυπηρετεί στο άλεσμα των σιτηρών και την παραγωγή αλεύρων. Η μεταφορά των σιτηρών γίνεται με τον προγραμματισμό του edison. 
Οι εσωτερικοί χώροι-η δυνατότητα χρήσης και η συμβολή των ρομπότ και των εφαρμογών ανοιχτού κώδικα
Χώρος εκγύμνασης-χορός και μουσική: Ένας χώρος προσβάσιμος για όλους, ο οποίος είναι χωρισμένος σε τρεις επιμέρους χώρους σαν ταξίδι στην ιστορία. Ένας διαδραστικός πίνακας με παιχνίδια μουσικής στα οποία οι επισκέπτες μπορούν να παίξουν με τους ήχους και τα χαρακτηριστικά τους (ένταση, διάρκεια, ύψος, χροιά) αλλά και μπορούν να συνθέσουν με ηλεκτρονικό τρόπο το δικό τους μουσικό κομμάτι. Μεγάλα ηχεία επιτρέπουν άτομα με προβλήματα ακοής να αισθάνονται το τέμπο. Ο δεύτερος χώρος επιτρέπει την επαφή με μουσικά όργανα της αρχαίας Ελλάδα και ενθαρρύνει την ελεύθερη κίνηση του σώματος, την έκφραση ως φυσικές αντιδράσεις στη μουσική. Ο τρίτος χώρος σχετίζεται με παραδοσιακή μουσική από την προσφυγική ιστορία της Ελευσίνας: Μικρασιάτες, Πόντιους και Συμιακούς,
Χώρος μουσείου- Αίθουσα ιστορικής αναδρομής στη Βιομηχανία: Η Ελευσίνα υπήρξε το τρίτο και νεώτερο ιστορικό βιομηχανικό κέντρο της Αττικής μετά τον Πειραιά και το Λαύριο. Ο επισκέπτης μπορεί να ταξιδέψει στην ιστορία και τα εργοστάσια μέσα από το φως και το σκοτάδι. Σταθμοί της: η τσιμεντοβιομηχανία ΤΙΤΑΝ , το σαπωνοποιείο Χαριλάου, η Οινοπνευματοποιία Κρόνος, το εργοστάσιο βερνικιών Ίρις.
https://youtu.be/lImBKj9KV0k?si=tNAq7pHH8tHp0cwW

Χώρος- WC: Οι τουαλέτες Ο χρήστης έχει ελεύθερη πρόσβαση και καθώς κάνει χρήση παρακολουθεί σε βίντεο κλιπ οδηγίες πρώτων βοηθειών. Τα βίντεο κλιπ είναι δημιουργίες μαθητών με την εφαρμογή AI ilovesong (δημιουργία του Αειφόρου Νηπιαγωγείου Ταυρωνίτη). Η Bee bot μεταμφιεσμένη σε ακούραστο εργάτη μετά από προγραμματισμό που ορίζει ο χρήστης καθαρίζει σχολαστικά τις τουαλέτες.
https://youtube.com/playlist?list=PLvFsmLAxy3rTCVo0vhf7VeqvRDBcLRQeK&si=XS-OiILQh7Si2kI7

Στόχοι 
Θεματικό πεδίο-Παιδί και επικοινωνία 
Γνώσεις Να πειραματίζονται με τρόπους μετάδοσης της πληροφορίας
Στάσεις Να αντιμετωπίζουν με κριτική σκέψη την πληροφορία
Δεξιότητες Να αναζητούν εστιασμένα την πληροφορία

Θεματικό πεδίο-Παιδί, εαυτός και κοινωνία 
Γνώσεις Να αντιλαμβάνονται την σχέση των ατομικών επιλογών με τον αντίκτυπο στο φυσικό περιβάλλον Να συμμετέχουν στα κοινά και να λαμβάνουν αποφάσεις
Στάσεις Να επικοινωνούν αποτελεσματικά σε κατάλληλα πλαίσια Να κατανοούν τον εαυτό τους αλληλεπιδραστικά με τους άλλους Να αντιλαμβάνονται την διαφορετικότητα ως πλεονέκτημα για την εξέλιξη του κόσμου Να αναπτύσσουν πανανθρώπινες αξίες, όπως σεβασμός, αλληλεγγύη, συνεργασία Να εκτιμούν την ιστορική γνώση ως οικοδόμημα για την μελλοντική πορεία Να καλλιεργούν την κριτική τους σκέψη Να καλλιεργούν την πολιτειότητά τους στο πλαίσιο της αειφόρου ανάπτυξης 
Δεξιότητες: Να διερευνούν και να καταγράφουν παραγόντων που διαμορφώνουν την ατομική και κοινωνικοπολιτισμική εμπειρία Να λαμβάνουν αποφάσεις και να καλλιεργούν υπεύθυνη συμπεριφορά

Θεματικό πεδίο-Παιδί και θετικές επιστήμες
Γνώσεις Να αντιληφθούν τις έννοιες του χώρου και του χρόνου Να διερευνήσουν το ηλιακό σύστημα Να διερευνήσουν φυσικά φαινόμενα (προβολικές έννοιες)
Στάσεις Να αντιληφθούν την συμβολή των επιστημών στην καθημερινότητα των ανθρώπων Να αξιοποιήσουν την επιστημονική γνώση για την κατανόηση και βελτίωση του κόσμου Να αναπτύξουν θετική στάση και υπεύθυνη δράση απέναντι στο περιβάλλον
Δεξιότητες Να επιλέγουν και να χρησιμοποιούν κατάλληλο λεξιλόγιο Να παρατηρούν φαινόμενα του φυσικού και τεχνητού κόσμου Να συλλέγουν, να αναλύουν και να ερμηνεύουν δεδομένα με πολλαπλές μορφές Να επιλέγουν βέλτιστες λύσεις και να διατυπώνουν ασφαλή συμπεράσματα Να επιλύνουν κατασκευαστικά προβλήματα

Ειδικότερα οι μαθητές μέσα από την πολυεπίπεδη δημιουργία του Φάος ανέπτυξαν δεξιότητες ζωής (life skills- δημιουργικότητα, κριτική σκέψη, ικανότητα επίλυσης προβλημάτων και λήψης αποφάσεων, επικοινωνία, συνεργασία, και ιδιότητα του πολίτη) τόσο κατά τον σχεδιασμό όσο και κατά την υλοποίηση της πρότασης. Επίσης με τη χρήση των ρομπότ, και των λογισμικών τεχνητής νοημοσύνης καλλιεργήθηκε η ψηφιακή τους μάθηση.


